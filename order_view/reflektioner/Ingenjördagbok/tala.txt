Vi började den här uppgiften med väldigt lite erfarenhet av de teknologier som skulle användas, så vi valde att först träna på de olika komponenterna
innan vi började med det faktiska projektet. Detta bidrog till att arbetet tog lite längre tid än förväntat, men det gav oss en bättre förståelse för 
de olika delarna och hur vi kunde arbeta tillsammans effektivt.

En medlem i gruppen skapade ett repository på GitHub, där vi sedan alla deltog för att bidra till projektet. Vi använde Visual Studio Code (VSC) 
tillsammans med GitHub för versionshantering och samarbete, vilket hjälpte oss att hålla koll på våra commits och ändringar under utvecklingen.

Vi delade upp arbetet i olika delar och gjorde commit-förändringar kontinuerligt för att kunna samarbeta effektivt. Gruppen valde att fokusera på 
att utveckla ett system med fem olika hamburgare, där varje hamburgare hade en enkel ingredienslista. Vi valde också att inte inkludera menyer 
eller drycker i första versionen, för att hålla projektet mer hanterbart och fokuserat på det vi ville lära oss.
Projektet krävde att vi använde JavaScript för att implementera frontend-delen av systemet och API
för att hantera beställningar och visa köksvyn. Att integrera backend och frontend visade sig vara en utmaning för oss, men det gav oss mycket 
värdefull erfarenhet av hur API-anrop fungerar och hur data flödar mellan systemkomponenterna.
Trots att vi delade upp arbetet i olika delar, satt vi ofta tillsammans för att diskutera problem och försöka lösa dem gemensamt. Vi ville 
säkerställa att alla förstod vad som pågick i projektet, så vi var hela tiden öppna för att hjälpa varandra och förbättra våra delar.


Mitt ansvar och mina bidrag:
Jag hade ansvar för flera olika delar av både frontend och backend under projektets gång. Här är några av mina huvudsakliga uppgifter:

Skapade huvudmenyn (Menu.ejs):
Jag byggde en enkel menyejs-sida där grunderna för vår projektsida lades upp, inklusive sidtiteln och HTML-strukturen.
Utvecklade API för Vs Burger (GitBurger.ejs):

Jag utvecklade ett API som gjorde det möjligt att visa information om burgarna i sektionen "Vs Burger", vilket lade grunden för vår burgardesign.
Implementerade sökfunktion för burgare (index.ejs):

Jag designade en funktion där användare kunde söka efter burgare med hjälp av ett ID. Resultatet visade relevant information såsom burgarnamn och pris.
Byggde API för att hantera kundvagn och beställningar:

Jag skapade ett API som gjorde det möjligt för användare att lägga till varor i kundvagnen och genomföra beställningar. Det inkluderade även funktioner 
för att anpassa ingredienser för varje burgare.
Utvecklade köksvyn och API för att visa beställningar:

Jag byggde ett API som hanterar visningen av beställningar i köket, och utvecklade frontend för köksvyn där personalen kan se beställningar och de 
ingrediensanpassningar som gjorts. 

Reflektion:
Samarbetet mellan oss var effektivt, och vi kunde dela upp arbetet på ett bra sätt. En utmaning var dock att vi inledningsvis inte hade en tydlig 
förståelse för vad uppgiften innebar, vilket ledde till att vi spenderade mycket tid på att söka efter nödvändig information. Under processen har 
vi tränat mycket, och vi fick även ställa frågor till vår lärare och seniora elever, vilket var till stor hjälp.

Till slut skapade vi ett repository och tränade på det innan vi byggde upp projektet i ett annat repository. En annan utmaning var att det tog lång 
tid för mig att hänga med och förstå uppgiften, men i slutändan lyckades vi. Inledningsvis hade vi också många konflikter i det första repositoryt 
eftersom vi inte visste hur man arbetar med brancher. Vi gjorde alltid commits tillsammans, vilket resulterade mycket konflikter. Men när vi lärde
oss om brancher och började använda dem korrekt, minskade konflikterna avsevärt.
 